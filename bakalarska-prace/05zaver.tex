\chapter{Závěr}
Esport neustále roste a proniká do odvětví jako je sázení, analytika či podnikání. Jedná se o nový trend, který nejvíce zajímá  mladou populaci a hráče her.
Propojením esportu a sázkových kanceláří vzniká potřeba pro kvalitní a přesné modely, díky kterým lze výsledky zápasů předpovídat, a stanovovat tak
vhodné kurzy. Na profesionální scéně lze modely využít k identifikaci významných prediktorů pro výhru v zápase. Hráči a týmy se pak díky datům a modelům mohou soustředit
pouze na charakteristiky, které jejich šanci na výhru zvyšují.

Vytvořené modely v bakalářské práci byly sestavené pro individuální hráče, pro dva referenční týmy i pro všechny týmy v datovém souboru. Z modelů
je patrné, že nejdůležitější prediktory se týkají počtu zabití nepřátel a počtu úmrtí hráče. Ty hrají významnou roli jak v modelech pro hráče, tak i pro tým. Rozdíl ve
významnosti prediktorů se nachází mezi profesionálními a amatérskými týmy. Z modelů lze odvodit důraz na individuální charakteristiky hráčů v profesionálních týmech. V
týmech amatérských lze pak pozorovat odvodit význmanost charakteristik \textit{mean\_assists}, \textit{mean\_hs}, \textit{mean\_fkdiff}, \textit{team\_rank} a významnost
interakce mezi mapou (\textit{map}) a počáteční stranou (\textit{starting\_ct})

Model by bylo možné rozšířit o více podrobných a specifických charakteristik hráčů. Modely navíc nepočítají s tím, že se hráči v týmu mohou obměňovat a že každý hráč má jiné
charakteristiky a je součástí týmu po rozdílnou dobu. Aktuální modely považují za známé, na jaké mapě se zápas hraje a jakou rolí tým začíná. V praxi je však tento fakt známý
až velmi krátce před začátkem zápasu. K modelům by bylo proto vhodné přidat predikci mapy, která se bude mezi dvěma týmy hrát.