\chapter{Představení esportu}
\section{Historie esportu}
I přes fakt, že esport není obecně známý pojem mezi širokou veřejností, má přes 70 let bohaté historie. Za jeho počátky by se
daly považovat arkádové automaty, kde hráči z počátku soutěžili sami proti sobě. Největší rozvoj arkádových automatů se děl kolem 70 let minulého 
století. Nejen za tímto účelem byla 9. 2. 1982 založena \ac{TGNS}. \ac{TGNS} měla na starosti nejen udržování výsledkové tabulky (scoreboard),
ale i tvorbu prvotních pravidel pro férovou hru. Za tímto účelem byla vydána kniha Twin Galaxies' Official Video Game \& Pinball Book of World Records.

Na přelomu osmdesátých let minulého století se začal esport vyvíjet již více profesionálním směrem. V roce 1972 pořádala Stanfordská Universita historicky první
esportový turnaj v arkádové hře Spacewar!. Výherce si mohl odnést předplatné magazínu Rolling Stones. Dále v roce 1983 byl založen první esportový profesionální tým,
který se nacházel ve Spojených státech. Všechno toto se stalo díky podnikateli Walteru Day, který je zakladatel společnosti \ac{TGNS} a založil již zmíněný
prvních esportový tým. Ač se Walter považuje za jednoho z hlavních pionýrů esportu, v roce 2010 \ac{TGNS} opustil kvůli své vášni pro hudbu.

Další důležitou kapitolou ve vývoji esportu je příchod internetu a výkonných počítačů. Hráči se dostali k rychlejším sestavám, stolní počítače se stali cenově dostupnějšími a díky tomu
se zpřístupnili k více lidem. Klesala cena hardwaru, vývoj nové technologie a her se zrychloval. Díky rozvoji počítačových sítí se mohli hrát LAN\footnote{Hráči hrají v jedné
místnosti na lokální počítačové síti.} party či organizovat BYOC\footnote{z ang. Bring Your Own Computer, kde si hráči si na akci donesou vlastní počítač} turnaje. Dále už esport 
potřeboval jen čas na organický růst a dnes má tržní hodnotu přes jednu miliardu amerických dolarů \cite{Gough2021}, \cite{Larch2019}.

\section{Zasazení do dnešní doby}
V dnešní době je esport téměř miliardová záležitost. Díky pandemii, která trvá již od r. 2019, si esport ještě přilepšil.
Dle průzkumu\footnote{\url{https://www.statista.com/statistics/1247902/covid-impact-esports-investments}}
z října roku 2020 si 73 \% dotázaných myslelo, že se úroveň zájmu a obchodní činnost esportu v Q4 2020 a Q1 2021
zvětší. Respondenti, kteří se průzkumu zúčastnili, jsou považování za experty v oblasti esportu. Tento průzkum byl následné podpořen růstem že tržní hodnoty
esportu a mezi lety 2019 a 2020 vzrostla o téměř 50 \% \cite{Gough2021}.

K takto prudkému růstu tržní hodnoty esportu z velké části přispěla právě pandemie. Mladá generace byla nucena zůstat doma, což dovolilo i esportem nedotčeným jedincům do
tohoto světa proniknout. Větší zájem o esport přinesl i větší tržby herním studiím, která začala do esportových turnajů více
investovat \cite{Professeur2021}, \cite{liquipedia2021}. S větším počtem diváku roste i marketingový potenciál, investiční příležitost a kariérní růst.

Druhý dominantní žánr je \ac{FPS}. V této kategorii jsou nejvýznamnější hry \ac{CSGO} a Valorant. V tomto žánru proti sobě hrají dva týmy, většinou složené z pěti hráčů.
Každý hráč pak má v týmu různou roli, jako např. velitel či odstřelovač. Jeden tým má obvykle za úkol něco zničit (položit bombu, unést rukojmí) a druhý
tým jim v tom musí zabránit (ochránit oblast proti bombě, záchrana rukojmí).

Poslední žánr který zmíním je \acf{BR}. V těchto hrách hraje buď každý hráč sám za sebe, ve dvojici, nebo ve skupině po čtyřech. Zde hráči padají na začátku kola na velkou mapu.
Jejich úkolem je získat vybavení, aby mohl porazit ostatní hráče a kolo sami, nebo s týmem vyhrát. Nacházejí se zde různé role, avšak trošku rozdílné
oproti žánru \ac{FPS}. Hlavním titulem této kategorie je hra Fortnite, která žánru dominuje. Stal se z ní jak esportový titul, tak perfektní marketingové místo pro teenagery.
Hráči si zde mohou koupit oblečky různých filmových či komiksových postav. Pokud vychází nový film, ve hře se může objevit \uv{event} (událost),
který daný film propaguje. Toto lze vidět například na propagaci Avengers:
Endgame\footnote{Trailer pro propagaci události: \url{https://www.youtube.com/watch?v=TanGK9o_d24}}.

\section{Představení titulu Counter-Strike: Global Offensive}
\ac{CSGO}, jak ho známe dnes, má bohatou a dlouho historii. Ne vždy se to ovšem jmenovalo stejně. Úplně první iterace hry se jmenovala čistě Counter-Strike a byl to pouze
mód\footnote{upravení či rozšíření hry} do hry Half-Life. Half-Life byl vyvinutí společností Valve, tehdy primárně společností zaměřenou na vývoj her. Mód byl
vytvořen studenty vysoké školy, panem Minh Le a Jess Cliffe. Toto rozšíření začali programovat v roce 1999. Jelikož mód byl neoficiálním rozšířením, Valve o něj neprojevovalo
veliký zájem. Až po pěti betaverzích hry Counter-Strike si společnost Valve všimla rozšíření, její komunity, ale především jejich autorů. Minh a Jess se v roce 2000
stali oficiálními zaměstnanci Valve a duševní vlastnictví módu prodali. Autoři, nově jako zaměstnanci Valve, roku 2000 vydávají první oficiální verzi hry Counter-Strike.
 I přes toto \uv{oficiální} datum vydání je většina komunity přesvědčena, že výročí má \ac{CSGO} v den svého úplně první vydání, a to 18. června 1999.

Hra je z žánru \ac{FPS} a hraje se primárně online proti skutečným hráčům. Counter-Strike se v herní komunitě rychle rozrostl díky své jednoduchosti.
Hra se dá velmi dobře popsat pořekadlem \uv{Lehké hrát, těžké vypilovat}. Hra má mechaniky\footnote{herní prvky či unikátní vlastnosti},
které jsou lehké na pochopení, ale velmi těžké na vypilování k dokonalosti. Spolu s touto vlastností je hra vlastně velmi jednoduchá a hráč hraje buď za policisty, nebo za
teroristy. Hráči tak mohli, a stále mohou, hru velmi lehce a rychle začít hrát, jelikož se tento formát od roku 2000 nijak extrémně nezměnil.

Hra tedy rostla zejména díky své komunitě. Hráči hru různě upravovali, přidávali další módy, typy her, zbraně, mapy či audiovizuální obsah. Tento trend se přenášel přes
mnoho různých verzí hry. První velký \uv{průlom} udělala verze 1.6, tedy Counter-Strike 1.6. Ta vynikala jak esportem, tak komunitním obsahem. Jen v České a
Slovenské republice bylo několik herních serverů, na kterých se mohlo sejít sta tisíce hráčů. Např. na česko-slovenském herním portálu kotelna hrálo celkem přes
1,5 milionu unikátních hráčů \cite{csko2021}. Hra byla populární nejen mezi obyčejnými hráči, ale i profesionály.

Counter-Strike 1.6 je pionýrem esportu pro \ac{FPS} žánr. Za podpory Valve se hráli první major\footnote{turnaj pořádaný přímo Valve, který má největší prestiž} turnaje,
kde hráči mohli ukázat svůj um za tehdy relativně velkou sumu peněz. Hra se časem vyvíjela, hráči nalézali nové strategie či triky a Valve vydalo novou verzi ---  Counter-Strike:
Source. Tato nová verze získala nepříliš pozitivní ohlas, jelikož velmi rozdělila herní komunitu. Představila nové mechaniky, staré mechaniky změnila a hráčům, zejména v esportu,
se nechtělo učit něco úplně nového. Valve se rozhodlo sjednotit herní komunitu, a proto vydalo novou verzi hry
s názvem \ac{CSGO}

\ac{CSGO} se snažilo sjednotit oba tábory z her 
Counter-Strike 1.6 a Counter-Strike: Source. Hra vyšla 21. srpna 2012 a z počátku nebyla tolik úspěšná, ale díky přidání různých
skinů \cite{Valve2013} na zbraně hra přilákala úplně nové publikum. Díky novému a velkému publiku se začali hrát menší esportové turnaje právě ve hře \ac{CSGO}, ke kterým se
později přidali i profesionálové z předchozích dvou verzí. Díky tomuto organickému růstu má Counter-Strike velmi silnou komunitu, která se o hru i nadále stará. I přes
netradiční interakci mezi Valve a herní komunitou hra stále roste. \ac{CSGO} se díky své dlouhé historii, bohaté komunitě a různým možnostem, jak hru hrát, dostala na špičku
esportu. I přes několik titulů, které se s hrou snaží soutěžit, je hra stále největším a nejsledovanějším esport titulem v rámci \ac{FPS} žánru \cite{Henningson2020}.

\newpage
\section{Propojení práce a titulu Counter-Strike: Global Offensive}
Práce se zaměřuje na identifikování významných prediktorů a následně vytvoření regresního modelu. Před jakoukoliv prací s daty je ale nutné pochopit, jak se hra vlastně hraje a
jaká jsou její pravidla. 
Ve hře \ac{CSGO} hraje pět hráčů proti pěti (dále jen 5v5). Hra se většinou hraje online, avšak velké esportové turnaje se hrají offline, tedy v nějaké např. aréně.
Hra má v základu 30 kol a po  prvních patnácti se mění strany. Jedna strana jsou policisté (Counter-Terrorists či CT), kteří mají za úkol chránit \uv{bomboviště} - část mapy,
která má vybouchnout. Naopak cíl Teroristů (T) je právě bombu položit a \uv{bomboviště} nechat vybouchnout. Vyhrává tým, který první vyhraje 16 kol. Pokud ovšem po první 30 kolech
je stav nerozhodný, tedy 15:15, hraje se prodloužení. Tento formát není standardizovaný pro všechny turnaje, proto zmíním pouze pravidla, která se týkají turnajů od společnosti
Valve (již zmíněné a nejvíc prestižní Majory). Zde se hraje prodloužení ve formát Bo6, tedy kdo první získá 4 body, vyhraje zápas. Takto může jít zápas teoreticky
do nekonečna. Nejdelší semi-profesionální zápas, který se ovšem neodehrál na Majoru, se stal mezi týmem exceL a XENEX\cite{hltv.org2015}. Zápas pokračoval do úctyhodných 88 kol.

V každém kole má tým určitý počet peněz. Každá hráč začíná polovinu (ted v první a šestnácté kolo) s \$800. Finance každého hráče pak záleží na mnoha
faktorech, jako
kolik vyhrál jeho tým kol v řadě, kolik nakoupil zbraní, kolik zabil nepřátel, kolik peněz dostane hráč za zabití či jak kolo skončí. V profesionálním týmu je
velmi obtížné pracovat s financemi, jelikož všichni musí být v tomto ohledu jednotní. V tuto chvíli přichází na řadu tzn. In-Game Leader (velitel týmu). Tuto roli má většinou
jeden hráč v každém týmu. Je to ta nejdůležitější role ze všech Má na starosti např. finance týmu, rozhoduje kdy se koupí a kdy půjde tzn. eco (hráči nekoupí nic, aby ušetřili peníze),
jaké se budou hrát mapy či jaká se půjde v daném kole strategie.V dnešní době k tomu In-Game Leader má i trenéra. Ten hru nehraje, ale pozoruje hráče a dává jim
různé typy a triky.

Role trenéra není nijak silně definovaná a každý esportový tým má trošku jiného trenéra. V jednom případě může být trenér čistě jako podpora
a
pomáhá hráčům když se nedaří a
řeší interní problémy. V jiném týmu může ovšem mít velký zásah do hry, pomáhat In-Game Leaderovi se strategiemi, obelstění soupeře či sledováním předchozích zápasů pro
kontinuální zlepšování týmu. Další role v týmu jsou například Entry Fragger (má za úkol získat první zabití pro tým), support (podporuje svůj tým za pomoci různých granátů
nebo se často pro svůj tým obětuje), AWP hráč (hráč je specifický tím, že hraje primárně s jednou zbraní) a Lurker (chodí po mapě sám a snaží se
nepřítele odchytnout ze stran, které by nečekali)

Zápasy se pak hrají ve formátech \uv{Best of}. Best of 3 například znamená, že se hrají tři mapy.
Kdo první vyhraje dvě mapy, vyhrál celý zápas. Turnaje se pak odehrávají v tradičních
formátech, jako je pavouk. Ten se charakterizuje tím, že vypadá jak pavučina, jde z leva doprava a každý tým může prohrát pouze jednou. Následně tu máme
Upper/Lower bracket formát, který je v podstatě pavoučí formát, akorát jsou zde dvě \uv{sítě} a každý tým může prohrát maximálně jednou, jelikož druhá prohra
znamená vyřazení z turnaje. Specifičtější formát pro \ac{CSGO} je například swiss, který se počítá přes různé body a statistiky výsledných zápasů.