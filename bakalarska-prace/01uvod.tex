\chapter{Úvod}
Esport je označení pro elektronický sport. Obsahuje všechny důležité oblasti jako klasický sport (např. turnaje, trénování, investice, stadiony, či sázení)
s tím rozdílem, že se hraje na nějakém zařízení (počítač, konzole, mobil).
Je to jedno z nejrychleji rostoucích odvětví v dnešní době. V roce 2021 se tržní hodnota esportu pohybovala kolem jedné miliardy dolarů - skoro
50\% nárůst oproti roku 2020. Lze předpovídat, že v roce 2024 esport překročí hodnotu 1,5 miliardy dolarů \cite{Gough2021}.
Dalo by se spekulovat, že za takový velký nárůst je zodpovědná aktuální pandemie. Většina populace je nucena zůstat doma. Toto otevřelo dveře
se s esportem přirozeně seznámit a nějakým způsobem se ho účastnit (online divák, soutěžící, organizátor, fanoušek...). 
Hrají se různé kategorie her - střílečky, \ac{MOBA}\footnote{tzn. MOBA, kde hráči hrají v jedné online aréně proti sobě}, karetní hry, \ac{FPS} či \ac{BR}.

Práce se zaměřuje primární na esportový titul \acf{CSGO}. Je to jeden z nejdéle hraných esportových titulů, boří mnohé divácké rekordy
\footnote{\url{https://www.invenglobal.com/articles/15619/csgo-major-breaks-viewership-records-overtakes-the-international}}
a je aktuálně nejhranějším \ac{FPS} esport titulem. \ac{CSGO} vyniká nejen detailní herní mechanikou, ale i bohatou a zajímavou historií. Hra
je unikátní i tím, že obsahuje mnoho různých módu \footnote{rozšíření, jak hru hrát. Každý mód má svá vlastní pravidla, mapy, či herní fanoušky}
a hráč může strávit mnoho hodin pouze objevováním komunitních serverů, hraním klasických zápasů či trénováním na offline mapách.

Finální cíl práce je vytvořit logistický model, který předpovídá výsledek zápasů. Logistický model je preferován kvůli své lehké interpretaci a 
dobré aplikaci v reálném životě. Výsledky, statistiky a pravděpodobnosti mohou být použity např. v sázkových kancelářích, kdy se výsledky modelu
dají využít na nejrůznější sázky - kdo vyhraje zápas, kdo vyhraje mapu, jaký hráč bude mít nejlepší statistiky, či zda si hráč koupí určitou zbraň.

Tento finální model je vyhodnocen různými klasifikacemi pro vyhodnocení kvality.
Práce také popisuje grafické metody vizualizace dat a teorii k tvorbě a vyhodnocení logistických modelů. Také zde najdeme popis datového souboru a postup,
jakým byli vybráni nejvýznamnější prediktory - ať už statisticky, či čistě ze znalosti esportu. 
